# Задачи - ООП, Седмица 7, 04.04.2024

*Този файл е копие на задачите от: [syndamia.com/teaching/oop-2023/week7](https://syndamia.com/teaching/oop-2023/week7)*

## Преговорни

### Задача 1 - Голяма петица

Една съставка е композирана от низ (с максимална дължина от 511 знака) определящ името ѝ и грамаж (число с плаваща запетая).

Създайте клас `Recipe`, към който могат да се прибавят и премахват произволен брой съставки.
Имплементирайте голяма петица (голяма четворка плюс move семантики) за него.

### Задача 2 - Работа с файлове

От един ред на входа получавате името на текстови файл.
Изкарайте на екрана средната една трета от файла, като буквите са в обратен ред.

## Лесни задачи

### Задача 3

Имплементирайте клас `Thermometer`, който запазва максималната и минималната възможна температура за измерване, както и сегашната температура, всичките които са цели неотрицателни числа.

Имплементирайте методи `SaveText` и `LoadText`, които съответно записват и четат (тоест член-данните стават равни на тези от файла) данните си в/от **текстови** файл с подадено име.
Аналогично имплементирайте `SaveBinary` и `LoadBinary`, които работят с **двоични** файлове.

### Задача 4

Имплементирайте клас `Street`, който запазва скрито името на улицата като низ с произволна дължина и номер като цяло число.
Имплементирайте голяма петица.

Имплементирайте методите `SaveText`, `LoadText`, `SaveBinary`, `LoadBinary`.

### Задача 5

За един транспортен билет е нужно скрито да пазим началната и крайната дестинация като динамично-заделени низове с произволна дължина, неговата цена като число с плаваща запетая и идентификационен номер като цяло неотрицателно число.

Имплементирайте голяма петица и четирите функции за запазване и четене от файлове на съответния клас.

### Задача 6

Имплементирайте клас `Matrix`, който запазва стойностите на матрица 2 на 2.
Предефинирайте операторите за инкрементиране, декрементиране, събиране, изваждане, умножение и вход/изход от/към поток.

Имплементирайте четирите функции за записване и четене от файлове.

### Задача 7

Имплементирайте клас `Paragraph`, който съдържа текст с много редове в него.
Текстът се запазва като низ с произволна дължина, а редовете се разделят със знака `'\n'`.

Имплементирайте голяма петица.
Имплементирайте четирите функции за записване и четене от файлове.

Имплементирайте операторите за събиране, които копират текстът от подадения параграф и го вмъкват в края на сегашния; оператор[] който връща начален указател на i-тия ред; операторите за (лексикографско) сравнение; вход/изход от/към поток.

## Трудни задачи

### Задача 8

Имплементирайте клас `MatrixNМ`, който запазва стойностите на матрица с N реда и M колони (подадени на конструктор).

Имплементирайте голяма петица.
Имплементирайте четирите функции за записване и четене от файлове.

Имплементирайте операторите за събиране, изваждане, умножение и деление (нека да дефинираме деление на две матрици като умножението на първата матрица по транспонираната втората матрица върху детерминантата ѝ).
Ако някоя операция не е възможна, върнете съответна стойност по подразбиране.

Имплементирайте оператор[], като индекса i е числена конкатенация на двете координати, разделени с нула (тоест ако искаме стойността на ред 27 и колона 9, тогава ще въведем индекса 2709).
Имплементирайте оператори за равенство, инкрементиране, декрементиране, побитово отместване (прилага се върху всяка стойност в матрицата), логически (&& връща true само ако двете матрици са равни, || връща true ако имат еднакви размерности и съществува поне един равен елемент на еднакви индекси).
