# Задачи - ООП, Седмица 6, 28.03.2024

*Този файл е копие на задачите от: [syndamia.com/teaching/oop-2023/week6](https://syndamia.com/teaching/oop-2023/week6)*

&:warn В задачите за файлове имплементирайте всички нужни проверки и затваряния

## Преговорни

### 1 задача - Копиращ конструктор и оператор=

Имплементирайте структура `WoodenPlank`, която скрито запазва ширина, дължина и височина на дъската (целочислено), цената ѝ (число с плаваща запетая) и типа дърво (низ с максимум 1024 знака).

Имплементирайте get-ъри, set-ъри, копиращ конструктор, оператор=

### 2 задача - Голяма четворка

Имплементирайте структура `DynamicString`, която скрито запазва указател към низ (в динамичната памет) и неговия размер.

Имплементирайте голяма четворка.

## Лесни задачи

### 3 задача

Имплементирайте програма, която отваря файл (създава го, ако вече не е създаден) и вкарва текста "Hello World!" във файла.
Името на файла се подава от стандартния вход на един ред.

### 4 задача

Имплементирайте програма, която приема име на файл от стандартния вход.
Изкарайте последния ред от файла.

Редовете са разделени със знака `\n`.

### 5 задача

Имплементирайте програма, която приема име на файл от стандартния вход.
Изкарайте броя редове и броя думи във файла.

### 6 задача

От стандартния вход получавате, на два отделни реда, две имена на файлове.
Вмъкнете съдържанието на втория файл по средата на първия файл.

### 7 задача

От стандартния вход получавате числата m и n, както и името на файл (на свой си ред).
Изкарайте на екрана от m-тата до n-тата буква (включително) от всеки ред във файла.
Първата буква на един ред е на индекс 1.

### 8 задача

Имплементирайте структура `FileBuffer`, която в конструктора си приема име на файл, отваря го и запазва (копира) цялото му съдържание в динамичната памет (с указател член-данна).

&:question Кога трябва да затворим файла?

Имплементирайте голяма четворка.

### 9 задача

Имплементирайте структура `Person`, която приема име на човек (низ с максимална дължина от 1024 знака) и неговата възраст (целочислена стойност).
Имплементирайте методи `Save` и `Load`, които съответно запазват/прочитат данните в (двоичен) файл с подадено име.

## Трудни задачи

### 10 задача

Имплементирайте структура `Table`, която запазва произволен брой колони и редове с низови стойности.
Броя редове/колони може да се уразмерява по време на изпълнение.
Имплементирайте голяма четворка.

Имплементирайте методи `AddRow` и `AddColumn`, които вмъкват подадените стойности като нов ред/колона на дадения индекс.
Аналогично имплементирайте методи `RemoveRow` и `RemoveColumn`.
**Чрез всички тези** имплементирайте метода `ModifyValue`, който променя стойността на клетката на дадените индекси.

Имплементирайте методи `Save` и `Load`, които запазват/зреждат таблицата в/от файл с подадено име, в текстовия CSV формат (всеки ред в таблицата е ред във файла, всички стойности в реда от таблицата са разделени със запетая в реда във файла).

### 11 задача

Имплементирайте структура `City`, която запазва името на даден град (низ с максимална дължина от 1024 знака) и масив от указатели към други градове, които са негови съседи.
Имплементирайте методи `AddNeighbour` и `RemoveNeighbour` (броя съседи може да се променя), както и голяма четворка.

Имплементирайте методи `Save` и `Load`, които запазват/зреждат всичките достижими градове от сегашния в/от (бинарен) файл с подадено име.
Подсказвам, че не можете да запазите указателите ей-така.
