# Задачи - ООП, Седмица 12, 09.05.2024

*Този файл е копие на задачите от: [syndamia.com/teaching/oop-2023/week12](https://syndamia.com/teaching/oop-2023/week12)*

### Задача 1


<!-- Multiple inheritance -->

Реализирайте клас `Publication`, който пази:

- низ от максимална дължина 1023, съхраняващ автори и
- втори низ с максимална дължина от 255, съхраняващ име на (научно) списание.

Реализирайте клас `TextDocument`, който пази неоразмеряем низ с текстово съдържание и неговия размер.

Реализирайте наследник на двата класа `ScientificPaper`, който допълнително пази и низ от максимално 511 знака, съдържащ име на научна дисциплина.
За всички класове реазлизирайте оператор <<.

### Задача 2

*Не говорим за нея, условието беше толкова сбъркано, че се наложи да я сваля*

### Задача 3


Реализирайте абстрактен клас `MobileDevice`, който запазва:

- телефонен номер като цяло неотрицателно число и
- масив с максимална дължина от 511 знака за текстово съобщение.

Допълнително нека:

- класът да задължава имплементацията на метод `Show`,
- да има член-функция `CanAccept`, която по подадено "хиперсъобщение" връща дали неговия номер съвпада с този на класа.  
  Под "хиперсъобщение" имаме предвид низ, който започва с телефонния номер, след това има шпация и след това е самото съобщение.
- да има член-функция `Accept`, която по подадено "хиперсъобщение" запазва текстовото съобщение.
  Ако номерът не съответства тогава хвърля грешка.

Реализирайте негов наследник `Telephone`, за който `Show` изкарва съобщението на екрана.

Реализирайте втори негов наследник `Pager`[^pager], който съхранява име на файл (като динамично-заделен низ) и `Show` изкарва съобщението в съответния файл.
Разбира се, имплементирайте голяма петица.

Реализирайте клас `TelecommunicationCompany`, който съхранява динамично-заделен и оразмеряем масив от (указатели към) `MobileDevice`.
Имплементирайте всичко, **което е възможно**, от голяма петица.

### Задача 4


<!-- Multiple inheritance with mixed class types, polymorphic container, and copying -->

Реализирайте клас `Employee`, който запазва:

- заплата като число с плаваща запетая и
- производителост също като число с плаваща запетая.

Производителността е множител на заплатата, тоест ако има производителност 0.5 значи работи като човек на който му плащат с половината заплата.

Реализирайте абстрактен клас `Person`, който запазва: 

- име като низ с произволна дължина и
- възраст като цяло неотрицателно число

Допълнително задължава реализацията на член-функция `Workload`, връщаща стойност с плаваща запетая.
Разбира се имплементирайте голяма петица.

Реализирайте наследник на двата класа на име `Developer`, който допълнително запазва:

- цяло неотрицателно число - брой проекти в които участва, и
- второ което е брой проекти на които ще се пуска нова версия.

Реализирайте оператори `++` и `--`, като префиксните променят броя проекти на които ще се пуска нова версия, докато постфиксните променя броя проекти в които участва.  
За него `Workload` се определя като 1.1 по всеки проект и допълнително по 2.3 за всеки проект на който ще се пуска нова версия.

Реализирайте наследник на двата класа на име `Manager`, който допълнително запазва динамично-заделен и оразмеряем масив от `Person`, които менижира.

Имплементирайте голяма петица и:

- оператори `==` и `!=`, сравняващи хора по име
- член-функция `StartManaging`, която приема `Person` и го запазва, и
- член-функция `StopManaging`, която приема `Person` и го премахва от масива ако съществува в него.

`Workload` се определя като 0.6 на човек който менижира.

Финално реализирайте клас `Company`, който запазва масив от 128 указателя `Person` в компанията.
Имплементирайте негова член-функция:

- `PaymentDifference`, която връща с колко платената заплата на всички служители се отличава с тази според тяхната производителност

[^pager]: От времето без мобилни телефони, хората са си купували пейджъри, които ти пращат нотификация ако някой ти звънне и не вдигнеш. Пейджърите са "заключени" за определени региони, тоест някой ти се обажда, не вдигаш, и всички телекомуникционни кули в региона изпращат съобщение "на теб ти звънна този", и пейджъра като засече сигнала ти писука. Мисля че също можеш да пращаш кратки съобщения. Не е било хич сигурна система, все още се ползва от болници в някои държави.
